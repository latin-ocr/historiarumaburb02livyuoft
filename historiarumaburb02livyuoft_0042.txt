TITI LIVII

U. C. 534· ⁶ manae. Cetera plana, proclivia fore: un0, aut summum 7
A. C· ²¹⁸· ‘ altero proelio arcem et caput Italiae in manu ac potestate
‘habituros’ Procedere inde agmen coepit3 iam nihil ne
hostibus quidem, praeter parva furta per occasionem, tentan-
tibus. Ceterum iter multo, quam in ascensu fuerat, (ut
pleraque Alpium ab Italia sicut breviora, ita arrectiora sunt)
difficilius fuit. Omnis enim ferme via praeceps, angusta,8
lubrica erat: ut neque sustinere se a lapsu possent3 nec,9
qui paullulum titubassent, haerere afflicti vestigio suo3
aliique super alios, et iumenta et homines, occiderent.
Ventum deinde ad multo angustiorem rupem, atque ita
rectis saxis, ut aegre expeditus miles tentabundus, manibus-
que retinens virgulta ac stirpes circa eminentes, demittere
sese posset. Natura locus iam ante praeceps, recenti lapsu
terrae in pedum mille admodum altitudinem abruptus erat. 1
Ibi quum, velut ad finem viae, equites constitissent, miranti
Hannibali, quae res moraretur agmen, nuntiatur, rupem
inviam esse. Digressus deinde ipse ad locum visendum.
Haud dubia res visa, quin per invia circa nec trita antea,
quamvis longo ambitu, circumduceret agmen. Ea vero via
insuperabilis fuit. Nam quum super veterem nivem intac-
tam nova modicae altitudinis esset, molli nec praealtae nlvi
facile pedes ingredientium insistebant. Ut vero tot homi-
num iumentorumque incessu dilapsa est, per nudam infra
glaciem fluentemque tabem liquescentis nivis ingredie-
bantur. Taetra ibi luctatio erat, ut a lubrica glacie, non
recipiente vestigium, et in prono citius pedes fallente: et,
seu manibus in assurgendo seu genu se adiuvissent, ipsisz
adminiculis prolapsi si iterum corruerent, nec stirpes circa
radicesve, ad quas pede aut manu quisquam eniti posset,
erant3 ita in levi tantum glacie tabidaque nive volutabantur.
Iumenta secabant interdum etiam tum infimam ingredientia

32

7 Summum] Ad summum, quod
Anglice, dicimus at most. Restituit
hanc loquendi formam Livio Grono-

dinem] Impeditzcs in *mirandam ad-
modum altitudinem retinent Sigon. et
Stroth. Sed emendationem Vanae

vius, quum vulgo editi haberent ad
summum, scripti summo.

S Omnis enim ferme via] Haec
verba, ut ex Polybio patet, non sunt
de toto itinere intelligenda, sed de
invia illa parte tantummodo, de qua
mox sermo erit.

9 Ut neque sustinere se α lapsu]
sc. Ut neque continere se, quominus
laberentur, neque, si paullulum titu-
bassent, h.e. non omnino primo lapsu
procidissent, sed terrae afflicti vesti-
gium pressissent, vestigio suo haerere
possint.

Ι [η pedum mille admodum altitu-

firmatam a Pol. iii. 54, quam noster
servavit, Crev. et Bekker. probant.
Quod vero Livius spatium, quo re-
centi lapsu abruptus locus erat, in
altitudinem, non in lonyitudinem ac-
ceperit, id non ex Polybio sumsit, et
prorsus ridiculum absurdumque vide-
tur.

’Ζ Ipsis adminiculis prolapsi si ite-
rum corruerent] Manus et genua in-
telligenda sunt, quibus se adiuvisse
dicuntur. Dom. Ceterum Bekker.
prolapsis iterum corruebant ex con-
iectura Gronovii in textum recepit.

