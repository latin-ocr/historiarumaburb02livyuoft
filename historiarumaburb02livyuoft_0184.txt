U. C. 537.
A. C. 215.

Romani
trina cas—
tra Poeno-
rum capi-
unt.

174 ΤΙΤΙ LIVII

eodem animo moenia tutarentur, quo pro se pugnantem
Romanum exercitum vidissent, ad castra maxima oppu-
gnanda, quibus Hasdrubal praeerat, ducunt. Eodem et
duo duceS, et duo exercitus Carthaginiensium, ibi rem
summam agi cernentes, convenerunt. Itaque eruptione e
castris pugnatum est. Sexaginta hostium millia eo die in
pugna fuerunt, sexdecim circiter Romanis. Tamen adeo
haud dubia victoria fuit, ut plures numero, quam ipsi erant,
Romani hostium occiderint: ceperint amplius tria millia
hominum, paullo minus mille equorum, undesexaginta mi-
litaria signa, septem elephantos, quinque in proelio occisis:
trinisque castris eo die potiti sunt. Illiturgi obsidione
liberato, ad Intibili oppugnandum Punici exercitus tra-
ducti, suppletis copiis ex provincia, ut quae maxime om-
nium belli avida, modo praeda aut merces esset, et tum
iuventute abundante. Iterum signis collatis, eadem for-
tuna utriusque partis pugnatum. Supra tredecim millia
hostium caesa, supra duo capta, cum signis (luobus et
quadraginta, et novem elephantis Tum vero omnes prope
Hispaniae populi ad Romanos defecerunt: multoque
maiores ea aestate in Hispania, quam in Italia, res gestae.

