260 TITI LIVII

U. G. 540- clamorque tenentium muros partemque urbis3 omnia teneri 7
A· C· ²¹²·cust0des rati, alii per murum fugere, alii salire de muro,

Marcelli

lacrimae.

praecipitarique turba paventium. Magna pars tamen
ignara tanti mali erat, et gravatis omnibus vino somnoque,
et, in vastae magnitudinis urbe, partium sensu non satiss
pertinente in omnia. Sub luce, Hexapylo effracto, Mar-
cellus, omnibus copiis urbem ingressus, excitavit convertit-
que omnes ad arma capienda, opemque, si quam possent,
iam captae prope urbi ferendam. Epicydes, ab Insula,9
quam ipsi Nason vocant, citato profectus agmine, haud
dubius, quin paucos, per negligentiam custodum trans-
gressos murum, expulsurus foret, occurrentibus pavidis, tu-
multum augere eos, dictitans, et maiora ac terribiliora vero
afferre, postquam conspexit onmia circa Epipolas armis
completa, lacessito tantum hoste paucis missilibus, retro in
Achradinam agmen convertit, non tam vim multitudinem-
que hostium metucns, quam ne qua intestina fraus per oc-
casionem oriretur, clausasque inter tumultum Achradinae
atque Insulae inveniret portas. Marcellus, ut, moenia in-
gressus, ex superioribus locis urbem, omnium ferme illa
tempestate pulcherrimam, subiectam oculis vidit, illacri-
masse dicitur, partim gaudio tantae perpetratae rei, partim
vetusta gloria urbis. Atheniensium classes demersae, et
duo ingentes exercitus cum duobus clarissimis ducibus1
deleti, occurrebant, et tot bella cum Carthaginiensibus
tanto cum discrimine gesta3 tot tam opulenti tyranni re-
gesque3 praeter ceteros Hiero, quum recentissimae me-
moriae rex, tum ante omnia, quae virtus ei fortunaque sua
dederat, benefieiis in populum Romanum insignis. Ea
quum universa occurrerent animo, subiretque cogitatio,
iam illa momento horae arsura omnia, et ad cineres redi-
tura; priusquam signa Achradinam admoveret, praemittit
Syracusanos, qui intra praesidia Romana, ut ante dietum2

7 Omnia teneri custodes rati, alii]
Quamplurimi scripti carent voce rati,
quae tamen necessaria est. Recte
suspicatur Iac. Gronovius delendum
τὸ alii, male additum ut respondeat
alteri quod sequitur, quum saepe so-
leat Livius in partitionibus alterum
supprimere. Sic supr. iii. 37. ciryis
caedi, aliz· securi subiici. CREV.

S Et, in vastae wia-(solitudinis urbe]
Similem, Babylone capta, narratio-
nem inveneris ap. Herodot. i. 191.
Aristot. Pol. iii. 1.

9 Ab Insula, quam ipsi Nason vo-
cant] Graece insula est νῆσος. At

Dores, quorum dialectus in Sicilia
vigebat, dicunt νᾶσος, mutata pro suo
more litera η in α. CREV.

1 Cum duobus clm-issimis ducibus]
Duo duces, quos hic indicat Livius,
sunt Nicias et Demosthenes, qui in
miserabili Atheniensium ab Syracusis
fuga interierunt. Durante Syracusa-
rum obsidione, duo iam alii Athenien-
sium duces occiderant, Lamachus et
Eurymedon. cf. Thucyd. vii. Diod.
Sic. xiii. CREv.

‘z Intra praesidia] In exercitibus
Romanis. Praesidia hie nihil aliud
sunt, quam copiae, vel castra. CREv.

