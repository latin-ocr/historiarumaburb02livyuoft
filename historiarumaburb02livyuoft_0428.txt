U. C. 546.
A. O. 206.

Vincuntur
Poeni.

Et in cas-
tra com-
pelluntur.

16.

Sequitur
eos Scipio.

418 ΤΙΤΙ LIVII

aliquanto serius pervenit pugna: ita ut prius aestus a me-
ridiano sole, laborque standi sub armis, et simul fames sitis-
que corpora afficerent, quam manus cum hoste consererent.
Itaque steterunt scutis innisi. Nam super cetera elephanti
etiam, tumultuoso genere pugnae equitum velitumque et
levis armaturae consternati, e cornibus in mediam aciem
sese intulerant. Fessi igitur corporibus animisque retulere
pedem, ordines tamen servantes, haud secus, quam si im-
perio ducis cederent integra acies. Sed quum eo ipso
acrius, ubi inclinatam sensere rem, victores se undique in-
veherent, nec facile impetus sustineri posset3 quanquam
retinebat, obsistebatque cedentibus Hasdrubal, ‘ab tergo
‘esse colles tutumque receptum, si modice se reciperent,’
clamitans, tamen, vincente verecundiam metu, quum pro-8
ximus quisque hostem cederet, terga extemplo data, atque
in fugam sese omnes effuderunt. Ac primo consistere signa
in radicibus collium, ac revocare in ordines militem coepe-
rant3 cunctantibus in adversum collem erigere aciem Ro-
manis. Inde ut inferri impigre signa viderunt, integrata
fuga, in castra pavidi compelluntur. Nec procul vallo
Romanus aberat: cepissetque tanto impetu castra, ni se ex
vehementi sole, qualis inter graves imbre nubes effulget,
tanta vis aquae deiecisset, ut vix in castra sua receperint se
victores, quosdam ctiam religio ceperit ulterius quicquam
eo die conandi. Carthaginienses, quanquam fessos labore
ac vulneribus nox imberque ad necessariam quietem voca-
bat, tamen, quia metus et periculum cessandi non dabat
tempus, prima luce oppugnaturis hostibus castra, saxis un-
dique circa cx propinquis vallibus congestis augent vallum,
munimento sese, quando in armis parum praesidii foret,
defensuri. Sed transitio sociorum, fuga ut tutior mora vi-
deretur, fecit. Principium defectionis ab Attane regulo
Turdetanorum factum cst. Is cum magna popularium
manu transfugit. Inde duo munita oppida cum praesidiis
tradita a praefectis Romano. Et ne latius, inclinatis semel
ad defectionem animis, serperet res, silentio proximae no-
ctis Hasdrubal castra movet.

Scipio, ut prima luce, qui in stationibus erant, retule-
runt, profectos hostes, praemisso equitatu signa ferri iubet:
adeoque citato agmine ducti sunt, ut, si via recta vestigia
sequentes issent, haud dubie assecuturi fuerint. Ducibus
est creditum, brevius aliud esse iter ad Baetim fluvium, ut
transeuntes aggrederentur. Hasdrubal, clauso transitu flu-

8 ΡναΓίηηω quisque hostem] Pro· iungi animadvertit Drakenb. cf. supr.
aimus quemadmodum prope, propius, i. 21. ii. 48.
promme passum cum casu quarto

